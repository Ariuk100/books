{
  "id": "1.4",
  "title": "§ 1.4. Гауссын теорем дифференциал хэлбэрээр",
  "body": [
    {
      "type": "header",
      "value": "§ 1.4. Гауссын теорем дифференциал хэлбэрээр",
      "id": "1.4"
    },
    {
      "type": "text",
      "value": "Гауссын теоремын илэрхийлдэг цахилгаан орны гайхамшигт шинж чанар нь, тус теоремыг судалгаа болон тооцооллын хэрэгсэл болгон илүү өргөн цар хүрээнд ашиглах боломжийг олгохуйц өөр хэлбэрээр илэрхийлэх сэдэл төрүүлдэг."
    },
    {
      "type": "text",
      "value": "(1.7) томьёоноос ялгаатай нь — үүнийг интеграл хэлбэр гэж нэрлэдэг — бид Гауссын теоремыг дифференциал хэлбэрээр нь хайх бөгөөд, энэ нь цэнэгийн эзлэхүүний $\\rho$ нягт болон огторгуйн өгөгдсөн цэгийн орчмын орны хүчлэгийн $\\mathbf{E}$ өөрчлөлт хоорондын холбоог тогтоодог."
    },
    {
      "type": "text",
      "value": "Үүний тулд юуны өмнө зам битүү $S$ гадаргуугаар хүрээлэгдсэн $V$ эзлэхүүн дэх $q$ цэнэгийг $q_{\\text {дот}}=\\langle\\rho\\rangle V$ байдлаар төлөөлүүлье, энд $\\langle\\rho\\rangle$ — $V$ эзлэхүүн дээрх цэнэгийн эзлэхүүний нягтын дундаж утга. Дараа нь энэхүү илэрхийллийг (1.7) тэгшитгэлд орлуулж түүний хоёр талыг $V$-д хуваая. Үр дүнд нь"
    },
    {
      "type": "equation",
      "value": "\\frac{1}{V} \\oint \\mathbf{E d} \\mathbf{S}=\\langle\\rho\\rangle / \\varepsilon_{0}",
      "tag": "1.15"
    },
    {
      "type": "text",
      "value": "гаргаж авна. Одоо бидний сонирхож буй орны цэг рүү татан агшааж $V$ эзлэхүүнийг тэг рүү тэмүүлүүлье. Ингэх үед «$\\langle\\rho\\rangle$» нь тухайн орны цэг дэх $\\rho$-ийн утга руу тэмүүлэх ба ингэснээр (1.15) тэгшитгэлийн зүүн гар тал дахь харьцаа $\\rho / \\varepsilon_{0}$ руу тэмүүлнэ гэдэг нь тодорхой."
    },
    {
      "type": "text",
      "value": "$V \\rightarrow 0$ үед $\\oint \\mathbf{E} d \\mathbf{S}$-ийг $V$-д харьцуулсан харьцааны хязгаар болж буй хэмжигдэхүүнийг $E$ орны дивергенц гээд $\\operatorname{div} \\mathbf{E}$ гэж тэмдэглэдэг. Иймд тодорхойлолтоор"
    },
    {
      "type": "equation",
      "value": "\\operatorname{div} \\mathbf{E}=\\lim _{V \\rightarrow 0} \\frac{1}{V} \\oint \\mathbf{E} \\mathrm{~d} \\mathbf{S} .",
      "tag": "1.16"
    },
    {
      "type": "text",
      "value": "Үүний нэгэн адилаар өөр ямар ч вектор орны дивергент тодорхойлогддог. (1.16) тодорхойлолтоос харахад дивергенц нь координатын скаляр функц юм."
    },
    {
      "type": "text",
      "value": "$\\mathbf{E}$ орны дивергенцийн илэрхийллийг олохын тулд (1.16)-ийн дагуу хязгааргүй бага эзлэхүүн $V$-г авч, энэхүү эзлэхүүнийг хүрээлэгч зам битүү гадаргуугаар нэвтрэх $\\mathbf{E}$ векторын урсгалыг олоод, энэ урсгалын эзлэхүүнд харьцуулсан харьцааг олох шаардлагатай. Олдсон дивергенцийн илэрхийлэл нь координатын системийг хэрхэн сонгосноос хамаарна (координатын өөр өөр системд өөр өөр гарч ирнэ). Жишээлбэл декартын координатын системд"
    },
    {
      "type": "equation",
      "value": "\\operatorname{div} \\mathbf{E}=\\frac{\\partial E_{x}}{\\partial x}+\\frac{\\partial E_{y}}{\\partial y}+\\frac{\\partial E_{z}}{\\partial z} .",
      "tag": "1.17"
    },
    {
      "type": "text",
      "value": "Ингээд (1.15) илэрхийлэлд $V \\rightarrow 0$ үед түүний баруун гар тал нь $\\rho / \\varepsilon_{0}$ рүү, харин зүүн гар тал нь — $\\operatorname{div} \\mathbf{E}$ рүү тэмүүлэхийг бид тодруулж авлаа. Үүнээс $\\mathbf{E}$ орны дивергенц нэг ижил нэг цэг дахь цэнэгийн нягттай"
    },
    {
      "type": "equation",
      "value": "\\operatorname{div} \\mathbf{E}=\\rho / \\varepsilon_{0}",
      "tag": "1.18"
    },
    {
      "type": "text",
      "value": "тэгшитгэлээр холбогддог болох нь мөрдөгдөнө."
    },
    {
      "type": "text",
      "value": "Энэхүү тэгшитгэл нь Гауссын теоремыг дифференциал хэлбэрээр илэрхийлж байна."
    },
    {
      "type": "text",
      "value": "Хэрэв $\\nabla$ («набла») вектор дифференциал операторыг оруулж ирвэл олон томьёог бичих болон тэдгээртэй ажиллах үйлдлүүд мэдэгдэхүйц хялбаршдаг. Декартын координатад энэ нь"
    },
    {
      "type": "equation",
      "value": "\\nabla=\\mathbf{i} \\frac{\\partial}{\\partial x}+\\mathbf{j} \\frac{\\partial}{\\partial y}+\\mathbf{k} \\frac{\\partial}{\\partial z},",
      "tag": "1.19"
    },
    {
      "type": "text",
      "value": "гэсэн хэлбэртэй байдаг, энд $\\mathbf{i}, \\mathbf{j}, \\mathbf{k}$ — $X, Y, Z$ тэнхлэгүүдийн ортууд. $\\nabla$ вектор нь өөрөө дангаараа ямар ч утга санаа илэрхийлэхгүй. Энэ нь бэлгэдлийн чанартайгаар үржүүлж буй скаляр эсвэл вектор функцийн нэгдэлтэй байх үед л утга авдаг. Жишээлбэл, хэрэв $\\nabla$ векторыг $\\mathbf{E}$ вектороор скаляр үржүүлбэл"
    },
    {
      "type": "equation",
      "value": "\\nabla \\cdot \\mathbf{E}=\\nabla_{x} E_{x}+\\nabla_{y} E_{y}+\\nabla_{z} E_{z}=\\frac{\\partial}{\\partial x} E_{x}+\\frac{\\partial}{\\partial y} E_{y}+\\frac{\\partial}{\\partial z} E_{z}",
      "tag": ""
    },
    {
      "type": "text",
      "value": "гарах ба, харин энэ нь (1.17)-н дагуу ёстой $\\operatorname{div} \\mathbf{E}$-ээс өөр юу ч биш юм."
    },
    {
      "type": "text",
      "value": "Ийм байдлаар $E$ орны дивергенцийг $\\operatorname{div} \\mathbf{E}$ эсвэл $\\boldsymbol{\\nabla} \\cdot \\mathbf{E}$ (хоёр тохиолдолд хоёуланд нь «Е дивергенц» гэж уншигдана) гэж бичих боломжтой. Бид дараагийнх нь болох илүү тохиромжтой тэмдэглэгээг ашиглах болно. Тэгвэл тухайлбал Гауссын теорем (1.18) нь"
    },
    {
      "type": "equation",
      "value": "\\nabla \\cdot \\mathbf{E}=\\rho / \\varepsilon_{0}",
      "tag": "1.20"
    },
    {
      "type": "text",
      "value": "гэсэн хэлбэртэй болно."
    },
    {
      "type": "text",
      "value": "Дифференциал хэлбэртэй Гауссын теорем нь локаль (орон нутгийн) теорем юм: өгөгдсөн цэг дэх $\\mathbf{E}$ орны дивергенц зөвхөн тэр цэгтээ орших электрийн цэнэгийн $\\rho$ нягтаас л хамаарах бөгөөд өөр юунаас ч хамаарахгүй. Энэ нь цахилгаан орны гайхамшигт шинж чанаруудын нэг юм. Тухайлбал, цэгэн цэнэгийн орны өөр өөр цэгүүдэд $\\mathbf{E}$ орон нь ялгаатай байдаг. Энэ нь түүнчлэн ерөнхий тохиолдолд огторгуйн тухайн уламжлалууд болох $\\partial E_{x} / \\partial x, \\partial E_{y} / \\partial y, \\partial E_{z} / \\partial z$ -т ч хамааралтай. Гэхдээ Гауссын теоремын батлан хэлж буйгаар E-ийн дивергенцийг тодорхойлогч эдгээр уламжлалын нийлбэр нь, орны бүх цэгүүдэд (цэнэгийн өөрийнх нь гаднах) хаа сайгүй тэгтэй тэнцүү байдаг байна."
    },
    {
      "type": "text",
      "value": "$\\mathbf{E}$ дивергенц нь эерэг байдаг орны тухайн цэгүүдэд бид орны үүсгүүр (эх үүсвэр, эерэг цэнэгүүд) байна гэж үзэх, харин дивергенц нь сөрөг байх цэгүүдэд — шингээгч (сөрөг цэнэг) байна гэж ойлгоно. $\\mathbf{E}$ векторын шугамууд орны үүсгүүрээс гарч, харин шингээх газруудад шугамууд дуусгавар болно."
    }
  ]
}
