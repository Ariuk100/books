{
  "id": "3.4",
  "title": "§ 3.4. Фотометрийн хэмжигдэхүүнүүд",
  "body": [
    {
      "type": "header",
      "id": "3.4",
      "value": "§ 3.4. Фотометрийн хэмжигдэхүүнүүд"
    },
    {
      "type": "text",
      "value": "Гэрлийн урсгал болон түүнтэй холбогдох хэмжигдэхүүнүүдийг хэмжихэд зориулагдсан оптикийн хэсгийг <b>фотометр</b> гэж нэрлэдэг. Фотометрийн үндсэн хэмжигдэхүүнүүд болон тэдгээрийн хэмжих нэгжүүдтэй танилцацгаая."
    },
    {
      "type": "text",
      "value": "<b>Харагдацын муруй.</b> Үзэгдэх гэрлийн долгионы уртын мужид ( $0,40 \\div 0,76$ мкм ) нүдэнд үзүүлэх гэрлийн энергийн үйлчлэл (гэрлийн мэдрэмж) нь долгионы уртаас маш их хамаардаг. Дундаж хэвийн хүний нүдний янз бүрийн долгионы урттай гэрлийн энергид үзүүлэх мэдрэг чанарыг харагдацын муруйгаар (илүү нарийн нэршил нь - <b>харьцангуй спектрийн мэдрэг чанарын муруй</b>) илэрхийлдэг. Түүний графикийг Зураг 3.12-т харуулсан ба энд $V$ нь нүдний харьцангуй спектрийн мэдрэг чанар юм. Нүд нь $\\lambda_{m}=0,555$ мкм $=555$ нм (спектрийн ногоон хэсэг) долгионы урттай гэрэлд хамгийн мэдрэмтгий байдаг. Энэ долгионы уртын хувьд $V=1$ гэж авдаг. Ижил хэмжээний гэрлийн энергийн урсгал байхад бусад долгионы урттай гэрлүүдийн хараагаар үнэлэгдэх эрчим нь бага байж таардаг. Үзэгдэх долгионы уртын мужаасаа гадагшилбал $V=0$ байна."
    },
    {
      "type": "image",
      "src": "images/irodov-wave/950fefba-d83b-4c8f-96e7-0bd5a7eb90be-081_424_705_1357_262.jpg",
      "caption": "Зураг 3.12"
    },
    {
      "type": "text",
      "value": "<b>Жишээ.</b> Тухайлбал, $V\\left(\\lambda_{0}\\right)=0,5$ гэдэгх утга нь $V\\left(\\lambda_{m}\\right)=1$ үеийнхтэй ижилхэн эрчим бүхий харааны мэдрэмж төрүүлэхийн тулд $\\lambda_{0}$ долгионий урттай гэрлийн энергийн урсгалийн нягт нь $\\lambda_{m}$ үеийнхийхээс даруй хоёр дахин их байх ёстой гэдгийг илтгэж байна."
    },
    {
      "type": "text",
      "value": "<b>Гэрлийн урсгал.</b> Гэрлийн харааны мэдрэмж өдөөх чадварыг нь тооцсон эрчмийг сийрүүлэхийн тулд <b>гэрлийн урсгал</b> $\\Phi$ гэдэг ойлголтыг авч үздэг. Үүнийг люмен (лм) нэгжээр дараах томьёогоор тодорхойлно:"
    },
    {
      "type": "equation",
      "value": "\\Phi(\\text{лм})=K_{m} V(\\lambda) \\Phi_{\\text{э}}(\\text{Вт}),",
      "tag": "(3.30)"
    },
    {
      "type": "text",
      "value": "энд $K_{m} \\approx 683$ лм/Вт, $\\Phi_{\\text{э}}$ - тухайн ижил $\\lambda$ долгионы урттай энергийн урсгал нь ваттаар илэрхийлэгдсэн нь. Энэ томьёоноос харвал $\\lambda=555$ нм ( $V=1$ ) долгионы урттай үеийн 1 лм гэрлийн урсгалд $1,46 \\text{ мВт}$ энергийн урсгал харгалздаг. Мөн эсрэгээрээ, жишээ нь, $\\lambda=0,60$ мкм үед нэг ваттад (3.30)-ийн дагуу $\\Phi=683 \\cdot 0,6 \\cdot 1=410$ лм гэрлийн урсгал харгалзана."
    },
    {
      "type": "text",
      "value": "$( \\lambda, \\lambda+\\mathrm{d} \\lambda \\)$ долгионы уртын интервалын хувьд гэрлийн урсгал нь"
    },
    {
      "type": "equation",
      "value": "\\mathrm{d} \\Phi=K_{m} V(\\lambda) \\varphi(\\lambda) \\mathrm{d} \\lambda,"
    },
    {
      "type": "text",
      "value": "энд $\\varphi(\\lambda)=\\mathrm{d} \\Phi_{\\text{э}} / \\mathrm{d} \\lambda$ - гэрлийн энергийн түгэлтийн функц. Бүтэн гэрлийн урсгал нь"
    },
    {
      "type": "equation",
      "value": "\\Phi=K_{m} \\int_{0}^{\\infty} V(\\lambda) \\varphi(\\lambda) \\mathrm{d} \\lambda .",
      "tag": "(3.31)"
    },
    {
      "type": "text",
      "value": "<b>Гэрлийн хүч I.</b> Тодорхойлолт ёсоор бол $I$ гэдэг нь цэгэн эх үүсвэрээс нэгж огторгуйн өнцөгт ноогдох цацралын урсгал юм:"
    },
    {
      "type": "equation",
      "value": "I=\\frac{\\mathrm{d} \\Phi}{\\mathrm{~d} \\Omega}",
      "tag": "(3.32)"
    },
    {
      "type": "text",
      "value": "Ерөнхий тохиолдолд гэрлийн хүч нь чиглэлээс хамаарах ба тухайлбал, $I(\\vartheta, \\varphi)$ байх ба энд $\\vartheta$ болон $\\varphi$ нь бөмбөрцөг координатын систем дэх туйлын болон азимутын өнцгүүд байна."
    },
    {
      "type": "text",
      "value": "Хэрэв эх үүсвэр нь изотропи бол гэрлийн хүч $I$ нь чиглэлээс хамаарахгүй бөгөөд, ингэхлээр"
    },
    {
      "type": "equation",
      "value": "I=\\Phi / 4 \\pi,",
      "tag": "(3.33)"
    },
    {
      "type": "text",
      "value": "энд $\\Phi$ - эх үүсвэрийн бүтэн гэрлийн урсгал."
    },
    {
      "type": "text",
      "value": "Үргэлж эх үүсвэрийн хувьд түүний гадаргуугийн элементар $\\mathrm{d} S$ хэсгийн гэрлийн хүчийн тухай ч бас ярьж болно."
    },
    {
      "type": "text",
      "value": "Гэрлийн хүчний нэгж - <b>кандела</b> (кд), 1 кд $=1$ лм/ср."
    },
    {
      "type": "text",
      "value": "<b>Гэрэлтүүлэг $E$.</b> Үүнийг бидний сонирхож буй гадаргуугийн нэгж талбайд тусаж буй гэрлийн урсгалаар тодорхойлдог, өөрөөр хэлбэл"
    },
    {
      "type": "equation",
      "value": "E=\\frac{\\mathrm{d} \\Phi_{\\text{тус}}}{\\mathrm{d} S} .",
      "tag": "(3.34)"
    },
    {
      "type": "text",
      "value": "Гэрэлтүүлгийн нэгж - <b>люкс</b> (лк):"
    },
    {
      "type": "equation",
      "value": "1 \\text{ лк }=1 \\text{ лм } / \\mathrm{м}^{2} ."
    },
    {
      "type": "image",
      "src": "images/irodov-wave/950fefba-d83b-4c8f-96e7-0bd5a7eb90be-083_427_352_661_70.jpg",
      "caption": "Зураг 3.13"
    },
    {
      "type": "text",
      "value": "Жишээлбэл, хэвийн унших нөхцлийг хангахын тулд $\\sim 50$ лк гэрэлтүүлэг шаардлагатай байдаг."
    },
    {
      "type": "text",
      "value": "Цэгэн эх үүсвэрийн үүсгэх гэрэлтүүлгийг тодорхойлох нь (3.34) дэх $\\mathrm{d} \\Phi_{\\text{тус}}$-ийг олоход шилждэг. (3.32) ёсоор $\\mathrm{d} \\Phi_{\\text{тус}}=I \\mathrm{~d} \\Omega$ байх ба энд Зураг 3.13-аас харахад $\\mathrm{d} \\Omega$ нь $d S \\cos \\alpha / r^{2}$-тай тэнцүү байна. Тэгвэл (3.34)-тэй уялдуулан"
    },
    {
      "type": "equation",
      "value": "E=I \\frac{\\cos \\alpha}{r^{2}} .",
      "tag": "(3.35)"
    },
    {
      "type": "text",
      "value": "<b>Гэрэлтэлт $M$.</b> Энэхүү хэмжигдэхүүн нь үргэлжлүүлэн байх эх үүсвэрийн янз бүрийн хэсгүүдийг сийрүүлдэг. Гэрэлтэлт гэдэг бол нэгж талбайгаас гадагш бүхий л чиглэл рүү (огторгуйн $2 \\pi$ стерадиан өнцгийн хүрээнд) цацруулж (ойлгож) буй гэрлийн урсгал юм:"
    },
    {
      "type": "equation",
      "value": "M=\\frac{\\mathrm{d} \\Phi_{\\text{цац}}}{\\mathrm{d} S} .",
      "tag": "(3.36)"
    },
    {
      "type": "text",
      "value": "Гэрэлтэлтийн нэгж нь - <b>люменийг хуваах нь метр квадрат</b> (лм/м²)."
    },
    {
      "type": "text",
      "value": "<b>Тодрол $L$.</b> Энэхүү хэмжигдэхүүн нь өгөгдсөн $(\\vartheta, \\varphi)$ чиглэлд $\\Delta S$ гадаргуугийн элементээс цацрах (орох) гэрлийг сийрүүлнэ. Тодролыг өгөгдсөн чиглэл дэх $\\Delta S$ гадаргуугийн элементийн гэрлийн $\\mathrm{d} I$ хүчийг уг чиглэлд перпендикуляр орших хавтгай дээрх $\\Delta S$-ийн $\\Delta S_{\\perp}$ (Зураг 3.14) проекцод"
    },
    {
      "type": "equation",
      "value": "L=\\frac{I(\\vartheta, \\varphi)}{\\Delta S_{\\perp}}=\\frac{\\mathrm{d} \\Phi_{\\text{цац}} / \\mathrm{d} \\Omega}{\\Delta S \\cdot \\cos \\vartheta} .",
      "tag": "(3.37)"
    },
    {
      "type": "text",
      "value": "Гэрэлтэлтийн нэгж - <b>канделаг хуваах нь квадрат метр</b> (кд/м²)."
    },
    {
      "type": "text",
      "value": "Ерөнхий тохиолдолд тодрол нь өөр өөр чиглэлүүдэд харилцан адилгүй буюу $L(\\vartheta, \\varphi)$ байна. Гэрэлтэлтийн нэгэн адилаар тодролыг ч бас тухайн гадаргуугаас ойсон гэрлийн хувьд хэрэглэж болдог."
    },
    {
      "type": "text",
      "value": "Тодрол нь чиглэлээс үл хамаарах эх үүсвэрүүдийг <b>Ламбертийн</b> (Ламбертийн хуульд захирагдах) эсвэл косинусын (ийм эх үүсвэрийн гадаргуугийн элементээс илгээгдэх гэрлийн урсгал нь $\\mathrm{d} \\Phi_{\\text{цац}} \\propto \\cos \\vartheta$ ) гэнэ. Зөвхөн <b>абсолют хар бие</b> л Ламбертийн хуулийг чандлан дагаж мөрддөг."
    },
    {
      "type": "image",
      "src": "images/irodov-wave/950fefba-d83b-4c8f-96e7-0bd5a7eb90be-084_483_342_419_822.jpg",
      "caption": "Зураг 3.14"
    },
    {
      "type": "text",
      "value": "Ламбертийн эх үүсвэрийн $M$ гэрэлтэлт болон $L$ тодрол хоёр нь өөр хоорондоо энгийн харьцаагаар холбогддог:"
    },
    {
      "type": "equation",
      "value": "M=\\pi L .",
      "tag": "(3.38)"
    },
    {
      "type": "text",
      "value": "Үүнийг шалгахын тулд (3.37)-оос мөрдөгдөж буй"
    },
    {
      "type": "equation",
      "value": "\\mathrm{d} \\Phi_{\\text{цац}}=L \\mathrm{~d} \\Omega \\Delta S \\cos \\vartheta,"
    },
    {
      "type": "text",
      "value": "илэрхийлэлд $\\mathrm{d} \\Omega=\\mathrm{d} S / r^{2}$-г орлуулж (энд $\\mathrm{d} S=2 \\pi r \\sin \\vartheta \\cdot r \\mathrm{~d} \\vartheta$ байхыг Зураг 3.15-т үзүүлэв), улмаар гарч ирсэн харьцааг $\\vartheta$-гээр 0-ээс $\\pi / 2$ хүртэл $L=$ const байдгийг тооцон интегралчилбал:"
    },
    {
      "type": "equation",
      "value": "\\Delta \\Phi_{\\text{цац}}=L \\Delta S \\int_{0}^{\\pi / 2} \\cos \\vartheta \\cdot 2 \\pi \\sin \\vartheta \\mathrm{~d} \\vartheta=\\pi L \\Delta S ."
    },
    {
      "type": "text",
      "value": "Энэхүү гэрлийн урсгалыг $\\Delta S$-т хувааснаар бид яг (3.38)-ийг гарган авах болно."
    },
    {
      "type": "image",
      "src": "images/irodov-wave/950fefba-d83b-4c8f-96e7-0bd5a7eb90be-084_418_360_1319_800.jpg",
      "caption": "Зураг 3.15"
    },
    {
      "type": "text",
      "value": "<b>Энергийн хэмжигдэхүүнүүд.</b> Үзэж танилцсан фотометрийн хэижигдэхүүнүүд болох - гэрлийн $I$ хүч, $E$ гэрэлтүүлэг, $M$ гэрэлтэлт болон $L$ тодрол зэрэгтэй зэрэгцүүлээд эдгээртэйгээ нэн төстэй энергийн хэмжигдэхүүнүүдийг ашиглаж болдог бөгөөд эдгээрийг дээрхтэй яг ижил харьцаануудын тусламжтайгаар зөвхөн $\\Phi$ гэрлийн урсгалыг $\\Phi_{\\text{э}}$ энергийн урсгалаар солих замаар гарган авдаг. Хүснэгт 3.1-д үндсэн фотометрийн болон энергийн хэижигдэхүүнүүд болон тэдгээрийн хэмжих нэгжүүдийг үзүүлэв."
    },
    {
      "type": "equation",
      "value": "\\begin{array}{|l|l|l|}\\\\ \\hline\\\\ \\multirow{2}{*}{\\text{Хэмжигдэхүүн}} & \\multicolumn{2}{|c|}{\\text{Хэмжих нэгж}} \\\\ \\cline{2-3}\\\\ \\n& \\text{фотометрийн} & \\text{энергийн} \\\\ \\hline\\\\ \\text{Гэрлийн урсгал } \\Phi & \\text{люмен (лм)} & \\text{Вт} \\\\ \\hline\\\\ \\text{Гэрлийн хүч } I & \\text{кандела (кд)} & \\text{Вт/ср} \\\\ \\hline\\\\ \\text{Гэрэлтүүлэг } E & \\text{люкс (лк)} & \\text{Вт/м}^2 \\\\ \\hline\\\\ \\text{Гэрэлтэлт } M & \\text{лм/м}^2 & \\text{Вт/м}^2 \\\\ \\hline\\\\ \\text{Тодрол } L & \\text{кд/м}^2 & \\text{Вт/(ср}\\cdot\\text{м}^2\\text{)} \\\\ \\hline\\\\ \\end{array}"
    }
  ]
}