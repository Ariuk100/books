{
  "id": "problems_1",
  "title": "Бодлогууд",
  "body": [
    {
      "type": "header",
      "id": "problems_1",
      "value": "Бодлогууд"
    },
    {
      "type": "problem",
      "number": "1.1",
      "title": "",
      "statement": [
        {
          "type": "text",
          "value": "Орчны бөөмсийн шилжилтийн долгион $\\xi=a \\sin (\\alpha t-\\beta x)$ хэлбэртэй байна, энд $a$, $\\alpha, \\beta$ - эерэг тогтмолууд. Орчны бөөмсийн хурдны далайцыг долгионы хурдад харьцуулсан харьцааг ол."
        }
      ],
      "solution": [
        {
          "type": "text",
          "value": "Бөөмсийн хурд $\\partial \\xi / \\partial t=a \\alpha \\cos (\\alpha t-\\beta x)$, энд $a \\alpha$ - хурдны далайц ( $u_{m}$ ). Долгионы хурдыг $\\alpha t-\\beta x=\\text{const}$ нөхцөлөөс олно. Энэ илэрхийллээс $t$-ээр уламжлал авбал: $\\dot{x}=\\alpha / \\beta$ гарна. Олох харьцаа $u_{m} / \\dot{x}=a \\beta$."
        }
      ]
    },
    {
      "type": "problem",
      "number": "1.2",
      "title": "",
      "statement": [
        {
          "type": "text",
          "value": "Цэгэн изотроп эх үүсвэр гармоник дууны хэлбэлзэл цацруулна. Эх үүсвэрээс $r$ зайд орчны бөөмсийн хэлбэлзлийн далайц $r_{0}$ зай дахь далайцаас $\\eta$ дахин бага байсан бол долгионы унтралтын коэффициент $\\gamma$-г ол."
        }
      ],
      "solution": [
        {
          "type": "text",
          "value": "Цэгэн эх үүсвэрээс цацарсан долгион бол бөмбөрцөг долгион байна. Түүний далайц $a=(\\alpha / r) \\exp (-\\gamma r)$. Өгөгдөл ёсоор $\\eta=a\\left(r_{0}\\right) / a(r)=\\left(r / r_{0}\\right) \\exp \\left[\\gamma\\left(r-r_{0}\\right)\\right]$. Эндээс<br>$$\\gamma=\\ln \\left(\\eta r_{0} / r\\right) /\\left(r-r_{0}\\right) .$$"
        }
      ]
    },
    {
      "type": "problem",
      "number": "1.3",
      "title": "",
      "statement": [
        {
          "type": "text",
          "value": "$\\omega$ давтамжтай хавтгай долгионы фазын хурднууд $X, Y, Z$ тэнхлэгүүдийн эерэг чиглэлд харгалзан $v_{1}, v_{2}, v_{3}$ байсан бол $\\mathbf{k}$ долгионы векторыг ол."
        }
      ],
      "solution": [
        {
          "type": "text",
          "value": "Долгионы вектор $\\mathbf{k}=k \\mathbf{n}$, энд $\\mathbf{n}$ - долгионы гадаргууд татсан нормалийн орт векторууд: $\\mathbf{n}=\\mathbf{e}_{x} \\cos \\alpha+\\mathbf{e}_{y} \\cos \\beta+\\mathbf{e}_{z} \\cos \\gamma, \\alpha, \\beta, \\gamma$ - $\\mathbf{n}$ вектор болон координатын тэнхлэгүүдийн ортуудын хоорондох өнцгүүд. Зөвхөн $k=\\omega / v, v$ - $\\mathbf{k}$ векторын дагуух фазын хурд гэдгийг тооцвол, $\\cos \\alpha=v / v_{1}, \\cos \\beta=v / v_{2}, \\cos \\gamma=v / v_{3}$ байна.<br>Үр дүнд нь дараах гарна:<br>$$\\mathbf{k}=\\omega\\left(\\mathbf{e}_{x} / v_{1}+\\mathbf{e}_{y} / v_{2}+\\mathbf{e}_{z} / v_{3}\\right) .$$"
        }
      ]
    },
    {
      "type": "problem",
      "number": "1.4",
      "title": "Энергийн урсгал.",
      "statement": [
        {
          "type": "text",
          "value": "$P$ чадалтай дууны цэгэн изотроп эх үүсвэр $R$ радиустай, $h$ өндөртэй хөндий дугуй цилиндрийн төвд байрлана. Цилиндрийн хана дууг бүрэн шингээдэг өөрөөр хэлбэл ойлт байхгүй гэж үзээд цилиндрийн хажуу гадаргуу дээр тусах энергийн урсгалыг ол."
        }
      ],
      "solution": [
        {
          "type": "text",
          "value": "Эхлээд дунд хавтгайгаас $z$ зайд (Зураг 1.15) орших хязгааргүй нарийн цагираг хэлбэрийн зурвас дээр тусах $\\mathrm{d}\\Phi$ энергийн урсгалыг олъё:"
        },
        {
          "type": "image",
          "src": "images/irodov-wave/950fefba-d83b-4c8f-96e7-0bd5a7eb90be-038_390_382_1135_772.jpg",
          "caption": "Зураг 1.15"
        },
        {
          "type": "text",
          "value": "$$\\mathrm{d} \\Phi=j_{n} \\mathrm{~d} S=j \\cos \\alpha \\mathrm{~d} S=\\left(P / 4 \\pi r^{2}\\right) \\cos \\alpha \\cdot 2 \\pi R \\mathrm{~d} z \\tag{1}$$<br>Энд $z=R \\operatorname{tg} \\alpha, \\mathrm{~d} z=R \\mathrm{~d} \\alpha / \\cos ^{2} \\alpha$ болох тул үүнээс гадна $r=R / \\cos \\alpha$ болно.<br>Эдгээр $\\mathrm{d} z$ болон $r$-ийн илэрхийллийг (1)-д орлуулбал:<br>$$\\mathrm{d} \\Phi=(P / 2) \\cos \\alpha \\mathrm{d} \\alpha .$$<br>Одоо энэ тэгшитгэлийг $\\alpha$-аар $0$-ээс цилиндрийн захад харгалзах $\\alpha_{0}$ хүртэл интегралчилж цилиндрийн доод хагас нь мөн ижил хувь нэмэр оруулах тул 2-оор үржүүлэх үлдлээ. Эцэст нь:<br>$$\\Phi=P \\sin \\alpha_{0}=P / \\sqrt{1+(2 R / h)^{2}} .$$"
        }
      ]
    },
    {
      "type": "problem",
      "number": "1.5",
      "title": "",
      "statement": [
        {
          "type": "text",
          "value": "Цэгэн изотроп эх үүсвэрээс $r$ зайд дууны эрчим $I$, долгионы унтралтын коэффициент $\\gamma$ бол эх үүсвэрийн дууны чадал $P$-г ол."
        }
      ],
      "solution": [
        {
          "type": "text",
          "value": "Төвд нь эх үүсвэр байрлах $r$ радиустай бөмбөрцгөөр нэвтрэх дууны энергийн урсгал дараахтай тэнцүү:<br>$$\\Phi=4 \\pi r^{2} I=A \\mathrm{e}^{-2 \\gamma r}, \\tag{1}$$<br>энд $I$ эрчим нь долгионы далайцын (1.50') квадраттай пропорциональ болохыг тооцов, $A$ - $r$-ээс үл хамаарах ямар нэгэн тогтмол. $r=0$ үед урсгал $\\Phi=\\Phi_{0}=P$ болно. Тиймээс $A=P$ бөгөөд (1)-ээс дараах нь мөрдөгдөнө<br>$$P=\\Phi \\mathrm{e}^{2 \\gamma r}=4 \\pi r^{2} I \\mathrm{e}^{2 \\gamma r} .$$"
        }
      ]
    },
    {
      "type": "problem",
      "number": "1.6",
      "title": "Зогсонги долгион.",
      "statement": [
        {
          "type": "text",
          "value": "Материалынх нь Юнгийн модуль $E$, нягт нь $\\rho$ байх $l$ урттай савааны нэг үзүүрийг бэхэлж, нөгөөг нь сул орхижээ. Тухайн савааны $v_{1}$-ээс $v_{2}$ хүртэлх давтамжийн муж дахь дагуу хувийн хэлбэлзлийн $N$ тоог ол."
        }
      ],
      "solution": [
        {
          "type": "text",
          "value": "Зөвхөн нэг төгсгөл нь бэхлэгдсэн тул тэнд зангилаа, харин чөлөөт төгсгөлд нь багцарлал байна гэсэн үг юм. Иймээс савааны уртад ерөнхийдөөн бүхэл тооны хагас долгион болон долгионы дөрөвний нэг багтах ёстой:<br>$$l=m \\lambda / 2+\\lambda / 4=(2 m+1) \\lambda / 4, \\quad m=0,1,2, \\ldots$$<br>Долгионы урт $\\lambda=v / v$, энд $v=\\sqrt{E / \\rho}$. Тиймээс эхний томьёоноос $m$-ийн авч болох утгууд дараах байдалтай байна:<br>$$m=2 l v / \\sqrt{E / \\rho}-1 / 2 .$$<br>Энэ илэрхийлэлд $v_{1}$ ба $v_{2}$-той тэнцүү $v$-ийн утгуудыг орлуулвал харгалзах $m_{1}$ ба $m_{2}$-г олно (тэдгээр нь бүхэл тоо биш байх болно). Тэгвэл хувийн хэлбэлзлийн олох тоо<br>$$N=\\left[m_{2}-m_{1}\\right],$$<br>энд дөрвөлжин хаалт нь $m_{2}-m_{1}$ хэмжигдэхүүнээс бүхэл тоог нь авах хэрэгтэйг зааж байна."
        }
      ]
    },
    {
      "type": "problem",
      "number": "1.7",
      "title": "Долгионуудын суперпозиц.",
      "statement": [
        {
          "type": "text",
          "value": "Нэгэн төрөл уян харимхай орчинд хоёр хавтгай долгионы нэг нь $X$ тэнхлэгийн дагуу, нөгөө нь $Y$ тэнхлэгийн дагуу тархана:<br>$$\\xi_{1}=a \\cos (\\omega t-k x), \\quad \\xi_{2}=a \\cos (\\omega t-k y) .$$<br>Хоёр долгион хоёулаа хөндлөн бөгөөд хэлбэлзлийн чиглэл нь ижил байдаг бол $X, Y$ хавтгай дахь орчны бөөмсийн хөдөлгөөний шинж чанарыг ол."
        }
      ],
      "solution": [
        {
          "type": "text",
          "value": "Фазын ялгавар $k(y-x)$ нь $2 \\pi$-д хуваагдах цэгүүд дээр хэлбэлзлүүд ижил фазтай явагдана. Эндээс<br>$$y=x \\pm m \\lambda, \\quad m=0,1,2, \\ldots,$$<br>өөрөөр хэлбэл $2 a$-тай тэнцүү хэлбэлзлийн далайцын максимумууд ийм шулуунуудын дагуу (Зураг 1.16) байрлана."
        },
        {
          "type": "image",
          "src": "images/irodov-wave/950fefba-d83b-4c8f-96e7-0bd5a7eb90be-040_330_384_526_752.jpg",
          "caption": "Зураг 1.16"
        },
        {
          "type": "text",
          "value": "$y=x \\pm(m+1 / 2) \\lambda$ шулуунуудын дагуу байгаа бөөмс хөдлөхгүй."
        }
      ]
    },
    {
      "type": "problem",
      "number": "1.8",
      "title": "Доплер эффект.",
      "statement": [
        {
          "type": "text",
          "value": "Үл хөдлөх эх үүсвэр $v_{0}$ давтамжтай дуу цацруулна. Эх үүсвэрээс $u$ тогтмол хурдтайгаар холдож буй хананаас ойсон дууны давтамжийг ол. Дууны хурд $v$. $u \\ll v$ гэж тооц."
        }
      ],
      "solution": [
        {
          "type": "text",
          "value": "Дуу ойх процессыг хоёр үе шаттай авч үзье. Эхлээд хана нь хүлээн авагчийн үүрэг гүйцэтгэх бөгөөд түүний хүлээж авах давтамж (1.65) ёсоор дараах байна:<br>$$v=v_{0}(v-u) / v . \\tag{1}$$<br>Хоёр дахь үе шатанд хана нь $v$ давтамжтай дууны холдож буй эх үүсвэрийн үүрэг гүйцэтгэх тул ойсон дууны давтамж<br>$$v^{\\prime}=v v /(v+u) . \\tag{2}$$<br>(1)-ийг (2)-т орлуулбал<br>$$v^{\\prime}=v_{0} \\frac{v-u}{v+u} \\approx v_{0}(1-2 u / v),$$<br>гарна, энд $u \\ll v$ гэдгийг тооцов."
        }
      ]
    },
    {
      "type": "problem",
      "number": "1.9",
      "title": "Хоцролтын эффект.",
      "statement": [
        {
          "type": "text",
          "value": "$v_{0}$ давтамжтай богино дууны импульсийн эх үүсвэр болон хүлээн авагч хоёр нэг цэгт байна. $t=0$ агшинд эх үүсвэр хүлээн авагчаас $a$ тогтмол хурдатгалтайгаар холдож эхлэв. Хэрвээ дууны хурд $v$ бол $t$ агшинд хүлээн авагчийн хүлээж авах импульсийн давтамжийг ол."
        }
      ],
      "solution": [
        {
          "type": "text",
          "value": "Энд хоцролтын эффектийг тооцох ёстой. Энэ нь $t$ агшинд хүлээж авсан импульсүүд нь эх үүсвэрээс өмнөх $t^{\\prime}$ агшинд гарсан байсан гэсэн үг юм. Ийм учраас (1.65)-ийн дагуу,<br>$$v(t)=v_{0} v /\\left(v+u_{t^{\\prime}}\\right) . \\tag{1}$$<br>$t^{\\prime}$ агшин дахь эх үүсвэрийн хурд $u_{t^{\\prime}}=a t^{\\prime}$ байна, энд $t^{\\prime}$-ийг<br>$$a t^{\\prime 2} / 2=v\\left(t-t^{\\prime}\\right), \\tag{2}$$<br>нөхцөлөөр олно. Өөрөөр хэлбэл $t^{\\prime}$ агшин хүртэлх эх үүсвэрийн туулсан зам нь дууны хурдыг хүлээж авсан дохионы хоцорсон хугацаанд үржүүлсэнтэй тэнцүү байна. (2)-оос $t^{\\prime}$-ийг тодорхойлж $u_{t^{\\prime}}$-г олоод (1)-ийн тусламжтайгаар олох давтамжийг гаргана:<br>$$v(t)=v_{0} / \\sqrt{1+2 a t / v} .$$"
        }
      ]
    },
    {
      "type": "problem",
      "number": "1.10",
      "title": "",
      "statement": [
        {
          "type": "text",
          "value": "Хувийн $v_{0}$ давтамж бүхий дууны эх үүсвэр $S$, үл хөдлөх $P$ ажиглагчаас $l$ зайд орших шулуунаар (Зураг 1.17) жигд хөдөлнө. Эх үүсвэрийн хурд дууны хурдны $\\eta$ хэсэгтэй тэнцэнэ. Олох нь:<br>а) эх үүсвэр $O$ цэгт ирэх агшинд ажиглагчийн хүлээж авах дууны давтамж;<br>б) ажиглагчийн хүлээж авах давтамж $v=v_{0}$ байх агшин дахь эх үүсвэр болон ажиглагчийн хоорондох зай."
        },
        {
          "type": "image",
          "src": "images/irodov-wave/950fefba-d83b-4c8f-96e7-0bd5a7eb90be-041_303_512_1442_359.jpg",
          "caption": "Зураг 1.17"
        }
      ],
      "solution": [
        {
          "type": "text",
          "value": "а) Энэ мөчид ажиглагчид эх үүсвэр ямар нэг байрлалд (Зураг 1.17) байх үедээ гаргасан дохио ирэх нь тодорхой байна. Эх үүсвэр $u$ хурдтайгаар $O$ цэг хүртэл хөдлөх хугацаанд дохио $v$ хурдтайгаар $P$ цэгт хүрэхээр түүний байрлал тийм байх ёстой. Эндээс $S P$ чиглэл дэх эх үүсвэрийн хурдны проекц нь $u_{x}=u \\cos \\alpha$ байх ба энд $\\cos \\alpha=u / v=\\eta$. Олох давтамж (1.65)-ийн дагуу,<br>$$v=v_{0} v /(v-u \\cos \\alpha)=v_{0} /\\left(1-\\eta^{2}\\right) .$$<br>б) $v=v_{0}$ давтамжтай дохио ирсэн тэрхүү эх үүсвэрийн байрлал $O$ цэг байх ёстой. Дуу $P$ цэгт хүрэх хүртэл ( $\\tau=l / v$ хугацаанд) эх үүсвэр өөрөө баруун тийш $x=u \\tau$ зайд шилжсэн байна. Зураг 1.17-оос олох зай<br>$$r=\\sqrt{l^{2}+(u \\tau)^{2}}=l \\sqrt{1+\\eta^{2}}$$"
        }
      ]
    }
  ]
}